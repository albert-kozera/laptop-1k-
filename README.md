# Budżet 
- 4500zł

# Zastosowanie
- biurowe (pakiet office, multimedia, przeglądarka, etc.)

# Przekątna
- 15.6 lub 14 cali

# Rekomendacja
Przeglądałem trochę rynek i skłaniałbym się ku Lenovo na Waszym miejscu. To już jest taki pieniądz, że można wziąć coś lepszego. Lenovo potrafi zrobić świetnego lapka. Sam używam w pracy i jest to nieśmiertelna maszyna. Seria ThinkPad przeszła do historii i jest to chyba najpopularniejsza alternatywa dla MacBook'a Pro. Z ciekawych rzeczy to np. fakt iż Lenovo wypuszcza sporo własnych akcesoriów m.in stacje dokujące, klawiatury, myszki, słuchawki, porty rozszerzeń, adaptery, podstawki itd. Wyborów jest oczywiście więcej np.
- Dell; np. seria Inspiron -> byłoby fajnie ale jest trochę drogawo, bo taki jest niestety Dell
- Asus; np. seria ZenBook -> może i tanio, ale brzydkie praktyki np. lutowana pamięć RAM - brak możliwości rozszerzenia czy wymiany bez wizyty w serwisie (nie każdy się czegoś takiego w ogóle podejmie)
- HP; np. seria Pavilion/ProBook -> ...
- I tak można wymieniać bez końca, bo każda marka ma coś do zaoferowania. Ostatecznie wszystko będzie "jakoś" działać i zepsuje się szybciej niż się spodziewamy, bo taka jest dzisiejsza elektronika. Można tylko liczyć na to, że trafiło się "nie najgorzej".

Kupiłbym Lenovo ThinkBook'a. Co prawda ThinkBook nie jest "top" segmentem biznesowo-biurowym (jest nim raczej ThinkPad), ale "mid" już jak najbardziej. Z tego co czytałem to śmiało można się na niego decydować. Wykonanie jak na tę cenę jest na prawdę solidne.

## Lenovo ThinkBook Gen 7
[Strona producenta](https://www.lenovo.com/pl/pl/p/laptops/thinkbook/thinkbook-series/lenovo-thinkbook-16-gen-7-16-inch-intel/len101b0045)

To jest nowość. Laptop został zaprezentowany niecały miesiąc temu. Sklepy dopiero zaczynają go wprowadzać i powoli wycofywać poprzedni model - "Gen 6".

### Zalety
- przyzwoite chłodzenie
- możliwość rozszerzenia pamięci RAM o drugi moduł w przyszłości; RAM nie jest "lutowana na stałe" jak u wielu innych konkurentów
- możliwość dołożenia drugiego dysku SSD w przyszłości
- pokrywa wykonana z aluminium; wojskowy certyfikat wytrzymałościowy (szok temperaturowy, wilgoć, piasek i pył etc. - jakby coś się stało to taki certyfikat zawsze ułatwia reklamację)
- kilka fajnych, ale mniej istotnych rzeczy:
  - czytnik lini papilarnych
  - blokada antykradzieżowa
  - złącze Thunderbolt (można by się pokusić o wrzucenie tego do rzeczy bardziej istotnych, bo to na prawdę przydatny port)

### Wady
- dostępność; wybrakowana konfiguracja w polskiej dystrybucji
- cena; nie są to "najtańsze" laptopy; można kupić coś tańszego kosztem jakości wykonania

### Wersje do rozważenia

#### 14 vs 16 cali
- 14 calowe mają bonus w postaci aluminiowego spodu, a więc są prawie całe z aluminium
- 16 calowe nie są takie "wielkie" jak mogłoby się wydawać - mają bardzo cienkie ramki. Jest to specyficzny rozmiar i wielkościowo klasyfikowałbym tego lapka do kategorii 15 calowych

Co wybrać? 
- jeśli wygoda w przenoszeniu bierze górę nad wygodą użytkowania to wziąłbym 14" i koniec
- jeśli regularne podpinanie zewnętrznego monitora wchodzi w grę to rozważałbym 14"
- w pozostałych przypadkach brałbym 16"

Poniżej linki do pełnej specyfikacji:
ThinkBook 16 Gen 7 - [link](https://psref.lenovo.com/syspool/Sys/PDF/ThinkBook/ThinkBook_16_G7_IML/ThinkBook_16_G7_IML_Spec.pdf)
ThinkBook 14 Gen 7 - [link](https://psref.lenovo.com/syspool/Sys/PDF/ThinkBook/ThinkBook_14_G7_IML/ThinkBook_14_G7_IML_Spec.pdf)

#### Jaki procesor
Tutaj musicie sami zdecydować. Są 2 główne opcje.

1. Seria H  
Wydajne i zazwyczaj gorące procesory. Branie lapka "na kolana" nie będzie przyjemne, bo będzie się nagrzewał. Laptop z tym procesorem będzie w stanie odpalić nie tylko biurowe programy w stylu excel / office / powerpoint, ale przemielić też coś konkretniejszego. Dzięki zapasowi mocy na pewno posłuży dłużej. Jeśli laptopa użytkujemy głównie na siedząco przy biurku, a nie na leżąco na łóżku to nie mam powodów żeby nie polecić tego procesora. Można go sobie oczywiście zabierać gdzie się chce, ale trzeba się liczyć z tym, że to nie jest laptop nastawiony tylko na przeglądanie internetu i mobilność. Można go potraktować jako inwestycje w przyszłość, pogodzić się z temperaturami i podziękować za wydajność, której nie dostarczy seria "U".  Z tego co widzę to w polskiej dystrybucji wchodzi on w grę tylko dla wersji 16 calowej. 

2. Seria U  
Procesory słabsze, ale o wiele chłodniejsze i oszczędniejsze energetycznie (chociaż z tym jest różnie, bo laptopy które mają te procesory zazwyczaj dostają słabszą baterię więc sytuacja się troche równoważy). Jednostki z tej serii będą tracić od 30 do nawet 50% wydajności względem serii "H". Lapka z tym prockiem już się na kolana weźmie bez większego narzekania. Programy w stylu office czy powerpoint ogarnie i tak bez problemu. Trzeba się jednak liczyć z tym, że spektakularnego zapasu mocy tutaj nie będzie. Ale może nie powinno być? W końcu to laptop do zastosowań biurowych. Gorzej jeśli w przyszłości będzie trzeba zrobić na tym komputerze coś więcej - wtedy może zacząć kasłać. Zanim to jednak nastąpi to i tak przez kilka lat będzie działać bez zarzutu. Te procesory, które ma ten lenovo nawet jeszcze roku nie mają.

Dużo osób wyznaje zasadę "wydajność ponad wszystko" i nigdy nie kupiłyby procka z serii "U". Będą smażyć kotlety na obudowie lapka, parzyć się w nogi i nigdy nie zmienią podejścia. Także jest tutaj duży spór :)

Gdzieś natrafiłem w sieci na trafne podsumowanie:
"H is for hot and U is for unhurried, pick your poison"

### Kilka linków z różnymi konfiguracjami
Te linki to tak wrzucam skądkolwiek żebyście mogli sobie zobaczyć te lapki. Jakbyście chcieli kupować to jeszcze poszukamy najlepszego miejsca do tego. Nie wiem ile przestrzeni dyskowej jest potrzebne więc wrzucałem różne opcje tak dla porównania cen.
- 4500zł - Lenovo ThinkBook G7 16 - Procesor z serii H, 16GB RAM, 512GB pamięci SSD, [link](https://lenovo24.pl/p/13712/Laptop-LENOVO-ThinkBook-16-G7-IML-Ultra-7-155H-16-WUXGA-AG-16GB-512GB-SSD-WIFI-BT-FPR-W11P)
- 4700zł - Lenovo ThinkBook G7 16 - Procesor z serii H, 16GB RAM, 512GB pamięci SSD + 1TB na kolejnym dysku, [link](https://www.x-kom.pl/p/1272378-laptop-15-16-lenovo-thinkbook-16-ultra-7-155h-16gb-5121tb-win11p.htm) (fajna okazja jeśli komuś zależy w ogóle na przestrzeni dyskowej)
- 3950zł - Lenovo ThinkBook G7 16 - Procesor z serii U, 16GB RAM, 512GB pamięci SSD, [link](https://www.x-kom.pl/p/1245268-laptop-15-16-lenovo-thinkbook-16-ultra-5-125u-16gb-512-win11p.html)
- 4450zł - Lenovo ThinkBook G7 16 - Procesor z serii U, 16GB RAM, 1TB pamięci SSD, [link](https://notebooki.pl/thinkbook-16-g7/36953-notebook-thinkbook-16-g7-21ms0094pb-w11pro-ultra-5-125u-16gb-1tb-int-160-wuxga-arctic-grey-3yrs-os-co2-offset-198154438593.html)
- 4099zł - Lenovo ThinkBook G7 14 - Procesor z serii U, 16GB RAM, 512GB pamięci SSD, [link](https://www.x-kom.pl/p/1248326-laptop-14-lenovo-thinkbook-14-ultra5-125u-16gb-512-win11p.html)

### Inne przykłady z podobnego segmentu od konkurencji
- 4800zł - ZenBook 14 - Procesor z serii H, 16GB RAM (wlutowane), 1TB pamięci SSD, ekran 120hz (według mnie zbędny gadżet do prac biurowych, dodatkowo żre to baterie), [link](https://www.x-kom.pl/p/1203717-laptop-14-asus-zenbook-14-ux3405ma-ultra-5-125h-16gb-1tb-win11-oled-120hz.html)
- 3750zł - HP Pavilion 16 - Procesor z serii U, 16GB RAM (wlutowane), 512GB pamięci SSD, [link](https://www.x-kom.pl/p/1237061-laptop-15-16-hp-pavilion-16-ultra-5-125u-16gb-512-win11.html) 
